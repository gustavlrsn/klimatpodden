---
title: "#38 Eva Sanner – Att ha en kärleksrelation med jorden"
date: 2017-06-04
---

<iframe src="https://w.soundcloud.com/player/?url=https%3A//api.soundcloud.com/tracks/325963177&amp;color=001665&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false" width="100%" height="166" frameborder="no" scrolling="no"></iframe>

**Eva Sanner** är författare och terapeut för individer och par, men också hobbyodlare. För drygt fem år sedan lämnade hon storstaden för att bosätta sig i Svenshögen knappt sex mil norr om Göteborg, för att komma närmare naturen och få tid för sitt författarskap.

Flytten till landsbygden blev startpunkten för ett utforskande av vad livskvalitet, njutning och lycka egentligen är. Ett resultat är boken [”Passionskoden – för ett helt och hållbart liv”](http://www.evasanner.se/bocker/) som kom förra året. Här beskriver Eva hur vi alla kan leva mera helt och mera hållbart, när vi tillåter oss att stanna upp och reflektera, göra det som verkligen gör oss glada och det som känns meningsfullt på riktigt. Som av en händelse är det livet också bättre ur klimatsynpunkt – kanske eftersom vi blir mindre intresserade av konsumtion för att känna lycka och mening. Och som av en händelse har både odling och natur en viktig plats i ett sådant hållbart liv.

På Kursgården [Ängsbacka](http://www.angsbacka.se/) i Värmland har hon skapat flera festivaler och även arbetat i ledningsgruppen och föreningsstyrelsen Eva är också ordförande i Föreningen [Omställning Hällungebygden](http://www.hallungebygden.se/) som arbetar för en omställning till hållbar livsstil på många olika plan. Idag arbetar Eva också på sin tionde bok, som ska handla just om relationen mellan människa och natur, den viktiga anknytning som vi så ofta glömmer.

**Mer info:**

- [Evas hemsida](http://www.evasanner.se/)

**Böcker av Eva:**

- _En man som berör, 2001_
- _Massage för barn och ungdomar._ 2002.
- _Det sjunde steget: om kreativitet och att finna sin livsrytm_. Natur och kultur. 2005
- _Ayurveda för kropp och själ_. (med Peter Ljungsberg) Natur och kultur, 2006
- _Kåt, glad och tacksam: attityden till sex och kärlek som förändrar ditt liv_. Bonnier Existens. 2008
- _Fritt fall: om en nödlandning och början på en ny resa_. Natur & kultur. 2009.
- _Kärlek: en handbok_. Bonnier fakta. 2011
- _Sand i skorna: en berättelse om att vakna och välja_. Optimal. 2011
- _Sånger från jorden: 32 röster för en ny relation till planeten_, Skörda förlag 2015 (antologi)
- _Passionskoden: för ett helt och hållbart liv_. Bladh by Bladh. 2016.
