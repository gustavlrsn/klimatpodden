---
title: Om Klimatpodden
---
![Ragnhild Larsson & Stefan Sundström](/img/img_4003-1.jpg)

I Klimatpodden får du möta forskare, aktivister, entreprenörer och alla andra som på olika sätt engagerar sig i klimatkrisen. \
Förhoppningsvis blir du också inspirerad att agera. \
Det är vår moraliska skyldighet att göra precis allt som står i vår makt för att ställa om och skapa en beboelig planet. Så låt oss göra det. Nu.

**Jag är djupt oroad** över hur snabbt klimatet förändras, att utsläppen av växthusgaser fortsätter att öka, liksom den globala temperaturen och att vi befinner oss mitt i en ekologisk kollaps som hotar förutsättningarna för livet på den här planeten.

**Jag är förundrad** över hur bristfällig mediabevakningen är av det största hot vår civilisation har stått inför.

**Jag är** **upprörd** över att våra politiker, trots alla vackra ord, inte tar tag i klimatkrisen på allvar utan fortsätter med business as usual.\
Därför gör jag Klimatpodden. \
Det är en ynnest att få möta alla dessa kloka och engagerade människor som delar med sig av sin kunskap och sina insikter. Min förhoppning är att du som lyssnar ska få kraft och inspiration att engagera dig på olika sätt i kampen för en beboelig planet. 

**Vill du göra en livepodd eller ha ett klimatsamtal?**\
Då och då spelar jag in poddavsnitt inför en publik, som under Filmfestivalen 2019 när jag höll i ett samtal med Roy Scranton inför en fullsatt hörsal på stadsbiblioteket i Göteborg. Eller när jag pratade med Stefan Sundström om bokashi, biokol och bakterier på samma bibliotek. Inför EU-valet höll jag i ett samtal med Anders Wijkman på Klimatriksdagens arrangemang i Stockholm våren 2019.\
Jag är också van att moderera samtal och åtar mig gärna att hålla i debatter och samtal om klimatkrisen. Nu senast pratade jag med Mats Engström som skrivit boken Miljöframgångar.\
Hör av dig om du vill köra en livepodd eller att jag ska hålla ett samtal inför publik!

\
**Vill du veta mer om mig och Klimatpodden?** \
Här är en film som [Erik Garmo](https://www.garmomedia.se/planetfilmer) har producerat i sin serie Klimatkämpar:

<iframe src="https://player.vimeo.com/video/339101415?color=66CCA8&title=0&byline=0&portrait=0" width="640" height="272" frameborder="0" allow="autoplay; fullscreen" allowfullscreen></iframe>
<p><a href="https://vimeo.com/339101415">Klimatk&auml;mpar: Ragnhild Larsson</a> from <a href="https://vimeo.com/erikgarmo">Erik Garmo</a> on <a href="https://vimeo.com">Vimeo</a>.</p>

**Klimatpodden produceras av Konvoj Produktion**\
**Redaktör och producent:** Ragnhild Larsson \
**Signaturmelodi:** Tommy Kaså\
**Logga:** Ossian Rossland Lindvall **(**grundform: Hannes Larsson) \
**Hemsida:** Gustav Larsson